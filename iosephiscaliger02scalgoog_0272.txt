270

 

Non alium, quam me, docta ferire, precor.
Sin morior, testes en istas linquo lituras:
Quantum homicida potest, aspicis hospes», Amor.

ζ(’28) Εἰ φιλέεις, μὴ πάμπαν.

Quisquis amas, cave sis deiecto pectore fractuS,
Supplicibus solvas flebilis ora modis.

Propositi solidi tibi cura sit, et tibi constent
Lumina contracto parca supercilio.

Nam nimis elatos contemnit foemina fastuS,
Et nimis abiectum ridet amica virum.

Ille peritus erit, quicunque haec miscet, amator:
Et modico in fastu pectora fracta gerit.

c(29)„ Χρύσεος ἀψαύστοιο διέτμαγεν.

Aureus intacti temeravit vincla pudoris
Iupiter, ut Danaes aerea tecta subit.

Fabula sic loquitur, me iudice. Ferrea septa
Omnipotens aurum, duraque vincla domat.

Hoc hoc nempe seras, hoc aenea claustra resignat,
Hoc frangit fastus, dura puella, tuos.

Hoc rigidam Danaen lentavit. si quis Amator
Fert pretium, tibi ne supplicet, alma Venus.

<(30) Τὸν σοβαρὸν Πολέμωνα.

Quod Polemo ille facit, Glyceres qui coniugis aufert
In scena crines, docte Menandre, tua:

Hoc novus instituit Polemo meus. ille Rhodanthes
Audaci cultas abstulit ungue comas.

Criminibus tragicis mutavit comica facta,
Inflixit tenerae xerbera saeva cuti.

Ah scelus indignum! nostros miserata dolores
Quod tantum admisit turpe puella nefas?

Proh dolor! exsculpensque oculos radicitus ambo
Invidiae informes duxit in ore notas·

Si tamen is fuerit Misumenos: ast ego contra
Dyscolos, aspiciens nec Periciromcnen.

