102

 

Semita pressa capit, populumque in nota ruentem.
Ambitio fecit, vel opum vitiosa cupido,

Ne possint ullae sine bello vivere gentes,

Nec sine militia, quae belli praecipit usum.

Illa salutarem mortalibus extudit artem,

Quae docet, indicto ut per fas et iura duello
Res populi repetant, atque armis arma repellant,
Cuius et, in paucis ne mentibus illa lateret,

In commune bonum multi praecepta dedere.
Lipsius ante omnes: memori quae pectore servet,
Quando viam carpit Romanus in agmine miles,
Armorum et rigidi sub iniquo pondere valli.
Aut, ne pigra suis sub pellibus otia ducat,
Quando ciet festis belli simulacra diebus:

Quae loca sit melius praeducta claudere fossa, Î”
Ut vallo iacto dux aggere castra coronet,

Quae quadris plateiS, et secto calle viarum
Adversas spectent directo limite portas.

Et responsuris inter se per loca certa

Excubiis peragat vigiles custodia noctes.

Quod si forte iuvat porrecta per aequora campi
Explicuisse acies, hostemque lacessere pugna,
Pro rebus servare modum: quo tendere tractu
Cornua, quo deceat cuneos constringere gyro.
Sin audax fidit robustis moenibus hostie,
Tormentum murale graves ballista molares
Fulminis in morem contento turbine mittat:

Aut concussa suo labefactet moenia pulsu

Quod Poenus Cetras Byrsae bellacis alumnus
Librandum oscillum malo suspendit ab alto,
Ictibus ut crebris muri compage soluta:

Pronam saxa trahant sensim subducta ruinam.
Aut caecis scrobibus molitus moenia miles,
Vinea quem pluteis et tecta fronte tuetur,
Effossae postquam telluris operta subivit,
Improvisa ferens vestigia ponit in urbe.
Tardigradam fossae lento molimine turrim

