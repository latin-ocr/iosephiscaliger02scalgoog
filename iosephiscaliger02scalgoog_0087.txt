87

 

Quas complexus eras praestanti corpore dotes.
Quodsi quis laudare velit patriamve genusve,
Moverit ambiguam dubio certamine palmam.

Nam quae diva tuas memorare Batavia laudes

Vis humana queat? Primordia quaerere voci
Conantem in varios sententia distrahet orsus:
Iustitiaene prius referat, bellive labores,

Exilii dulces portus, et moenia mundi

Hospita, tuta bonis sub legibus. Omnia magna,
Omnia: sed maius censeri laude virorum,

Quos geum-ae, hominum iustissima mater, alumnos,
Inter quos clari fulgentia sidera lucent
Dousiadae., faculas velut inter Luna minores.
Nanque tuum decus omne tui: decus omne tuorum
Dousiadae. Semel una alios natalis honorat
Nobilitas: His omniparens Natura quotannis
Ingenii clara dat nobilitate renasci.

Haec quoque venturis quiddam memorabile saeclis
Omnibus a numeris et ab omni parte beatum
Parturiens, Agedum felix, age nascere, dixit,
Nascere, care puer. Mars vindicat hactenus omnes
&Auctores vestri generis. Te docta Minerva
Excipiat cum patre sibi. Iam perge, tuorum

Qua nullus presso vestigia tramite flexit,

Nec soli vestro descendant stemmate fortes.

Per doctos numerentur avi. Non irrita fundo:
Magnus eriS, si qua victricia rumpere Fati

Iura potes· Te saecla canent, te vivida nutrix
Annorum doctis instaurans tempora chartis ⁴
Posteritas memorabit anus. Te dicere nullus
Venturo poterit, nisi qui mirabitur, aevo.

Dixerat. Excepit vocem crudele renidens

Atropos, increpuitque minacibus omina signis,

Ne propria. haec, dilecte puer, tibi dona manerent.
Ergo quqd potuit, parco deducere vitam

Stamine, praecipitare colus, hoc improba fecit.
Caetera non potuit. Nam te circunstetit omnis

