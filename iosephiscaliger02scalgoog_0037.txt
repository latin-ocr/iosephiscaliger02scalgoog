35

 

Gente ex barbarica parta trophaea tulit.
Huius tu soboles doctas amplecteris artes,
Quas prope depositas ultima fata trahunt:
Cum toto studiis intermorientibus orbe,
Barbaries atris celsa triumphet equis.
Si proavis, Henrice‚ tuis gens barbara cessit,
Barbaries debet cedere victa tibi.

36. Eidem.

Borboni columen generis, cui Pallas honestas
Artes dat puer0‚ mox dabit arma viro;

Ne mirere, tibi si pro sermone pedestri
Mittimus imparibus verba ligata modis.

Blanda tui facit hoc, quae nos fovet, aura favoris:
Hanc in mente mea ventilat illa facem.

Nam mihi nescio quis recreans in carmina vires
Ardor amicitiae spirat ab igne tuae:

Ignotoque rudes praetentat Apolline sensus,
Quaecunque haec vis est, quam tuus afflat amor.

Nec vero metuam ne sim sine carmine vates,
Ipsa meum virtus nam tua carmen erit.

37. Iac. Auqusto Τὴααπο, Notas in Novum
Testamentum efflagitanti.
O Musas et nos parili complexus amore,
Musarum et nostrum dulce, Thuane‚ decus;
Pro quo non dubitem totas ex ordine noctes.,
Noctibus et totos continuare dies;
Quid me divini velo summota silentii
Legis Apostolicae tangere sacra iubes?
Ecce profanorum maculas abolere parantem
Impatiens veri non tulit invidia.
Scilicet in vero verum patienter amabunt,
Qui verum in nugis non potuere pati.
Illorum si luce sua praestringit ocellos
Sol meus, uret eos sol meus igne suo.

3,

