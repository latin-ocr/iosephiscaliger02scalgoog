94

 

Dousius, accepit gens a quo Dousia nomen,
Et genS, et veteris gentis avita domus.

Cuncta favent lacrimis, sociosque in tristia nostra
Contribuunt fletus faemina virque suos. ’

Et quibus exstiteras vultu vel nomine notuS,
Omnibus indignus contrahit ora rigor.

Ille refert culto largas in pectore dotes.
Hunc tangit probitas, et sine labe fides.

Exactos alius generoso pumice versuS,
Alter convictus dulcia membra tui.

Quotque tui meriti partes in mente revolvit,
Tot iusti causas ille doloris habet.

Ast ego convertor facies diversus in omneS,
Unde mei¹ dubius carminis orsa petam,

Dum quot virtutum fuerit tibi copia, pr0m0,
'Quot fuerint, in te quae coiere bona.

Hinc me nobilitas, hinc me tua, summe virorum,
Virtute, et probitas, et pia vita rapit.

Nam tibi quae sublime genus natura creato,
Haec eadem mores ingeniumque dedit.

Ast quaecunque domus fuerit lux *magna beatae,
Ingenii dociles non tamen aequat opes.

Est aliquid, fateor; clarae quae gentis ab ortu
Missa per innumeros gloria fulget aVOS,

Et nitidi generis seriem deducere longam
A magnis orta nobilitate viris.

Sed maior laus est titulis a mente petitis
Non sinere ingenium stirpis honore premi.

Tu quoque quum posses censeri laude tuorum,
Auctores generis quos tuus ortus habet,

Ne tua per segnem marcerent tempora vitam,
Sacrasti Aoniis otia tuta choriS.

Tunc Cirrhaea suo patuerunt orgia vati,
Et tibi de viridi lecta corona iugo.

Prima tibi facili ludens Elegia iuventa
Dictat in alternos verba coacta pedes:

Et tibi subiiciens blandis incendia flammis

