89

 

Carmine placantes pueri quod duceret aures,
Et puerum somnos placide suaderet inire.
Carmine, quod sancto Sapientia protulit ore,
Omnia Socraticae retegens arcana senectae,
Imbiberet teneris quod mustea sensibus'aetaS,
Atque impressa sibi rerum simulacra teneret
Insinuans, udaeque docens inolescere menti,
Servat ab imposito formas ut cera sigillo.
Inde puer Sophiae quas nox sopita figuras
Intulerat, vigilans agitabat mente diurna.

Et quod vix senibus duri tribuere laboreS,
Infanti fuit hoc puerilis ducere lusus.
Vixdum firmabas stabili vestigia gressu,

⁶ Ludicra nulla tibi, non vana crepundia cordi,

Non ignava quies, non desidis otia ludi,

Sed Musae tenues Pelignae gentis alumnae,

Sed teretes Calabro modulati pectine cantus,
Atque Maroneo gaudentes rure Camenae.

Inde ubi succedens annis labentibus aetas
Crescenti geminum properavit claudere lustrum,
Non tibi cessatas traduxit inertia luces.

Sed quae trina tuas motavit Gratia cunaS,

Et tibi culturae primos afflavit odores,

Haec te informandum studiis curavit, et ipsa
Tradente, excipiunt insignes arte magistri,

Quos tua mens docilis, ceraque sequacior omni
Praevertens, annos longe post terga reliquit.
Qualis naturaque soli, coelique favore,

Enitens alte ramis se subiicit arbos:

Talis adulta tibi maior surgebat in horas

Vis animi, crescens occultis auctibus aevi.

Nec mora, fecundas depromis pectore dotes,
Exactum tenui ‘deducens pumice carmen,

Quod non so[l]licito cruciabat lima labore,

Sed quod sponte sua proprios veniebat ad artus,
Forte epos, et molles ElegoS, numerosque Catulli,
Et Parios natum sermoni carmen lambos

