93

 

 

Quam dirae titulum mortis habere potes?

Quid tibi cum claro est radiis Hyperione cincto?
Redde orbi Dousam. sol erat ille tuus.

Sed quid vana queror? dum mens evicta dolore
Verba iacit surdis diripienda Notis?

Quod fleo, non lacrimis, non est revocabile questu.
Iacturae tantae non capit ira modum.

Flos hominum quae te nostri feralibus aevi
Infensum vitiis ocior aura rapit?

Nec tibi concessi, modico quos limite fines
Temporis humani iusta senecta petit.

Sed medius moriens inter iuvenemque senemque
Nec iuveni propior, posteriorve sene,

Non exspectata hiemis statione recediS,
Autumno vitae praetereunte tuae.

Ah cur non annos totidem tibi sistere possum,
Quot morum merito vivere dignus eras:

Ut saltem humanis non tam cito rebus ademptus
Hospes in Elysiis vallibus umbra fores?

Sed quia lanificum rigidis vetat ordo sororum
Legibus, et dura stant adamante serae, á¼±

Quod possum, facio: singultibus aera nudum,
Atque interruptis sidera pulso sonisz

Ut si non aliud verso querar ordine rerum
Ante diem vitae pensa resecta tuae,

Atque annos quoscumque tibi post terga relinquit
Non exspectato fine peracta dies.

Alloquimur Superos. tepidae sua verba sequuntur,
Inque suis lacrimae questibus ora rigant.

Nec flemus surdis. respondent fletibus amnes,
Quos non exiguos terra Batava bibit,

Renus, et in Reni moriturus Mosa lacunis,
Et magni Reni portio magna Vahal.

Ipse etiam lacrimis nunc auxiliaribus auctus
Infrenes nullo margine finit aqum,

Priscorumque larum funus gentile professus
Insolito ripas Dousius amne premit.

