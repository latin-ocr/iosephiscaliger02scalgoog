288

 

(157) Μήνη χρυσόκερως.

Luna vide, vosque o radiantes noctis ocelli
Astra, sub Oceani sueta subire sinum.

Discessit, meque hic fugitiva reliquit Ariste,
Improba post sextum non mihi visa diem.

Vestigare tamen certum est, immittere odoros
Cypridis, argenti grande numisma, canes·

(062) Ὄρθρος ἔβη Χρύσιλλα.

Lucescit, Chrysilla. vigil iam gallus acuto ’
Infensum nobis provocat ore diem.

Alituum pereas importunissime, qui me
Visurum aequales exigis inde domos.

Pis, Tithone, senex. Nam cur tam mane fugasti
Auroram e tepido, lente marite, toro?

(3077) Νῦν μοι χαῖρε λέγεις.

Nunc mihi dicis, Have, postquam tuus ille nitore
Marmoreo vultus purior obsoluit.

Nunc mihi subrides, postquam tibi tempus ademit
Cervici solitas involitare comas·

Hinc apage a nobis. nobis occurrere noli.
Non mihi pro tenera spina legenda rosa est.

ζ(181) Εἴ μοι τὶς μέμφοιτο.

Si vitio mihi quis vertit, quod servus Amoris
Err0, quod omne oculis aucupor alitibus,

Ille Iovem sciat, ac Ditem, Dominamque profundi,
Serva Cupidineo colla dedisse iugo.

Si tale, atque homini genus est imitabile Divum,
Post divos, ⁴quodnam crimen amare meum est?

f cARMINA Sssfflc'm.

Theoynidis.
1. Vinosum non est fas siccos inter adesse:
Siccum vinosos inter adesse nefas.

