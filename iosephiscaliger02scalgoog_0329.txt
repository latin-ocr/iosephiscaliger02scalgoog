327

 

Nil melius, e re quod sit amborum, precer.
Ten. Heu quam citatim mortuorum gratia
Ingrata cedit, atque partes deserit.
Siquidem hic nec etiam ob parva dictu munia
Meminit tui, Aiax: quoius olim gratia

Tuo periclo tot pericla exhauseras.

Sed omnis iste fluxit 'ingratus labos.

Ο proloquute perpera, atque inania:
Oblitus adeo es, quando nos in praelio
Periculosis impeditos cassibuS‚

Nulla salutis spe, atque vorsos in fugam
Eripuit iste vos suo adventu: foris

Cum fureret ardens ignis in navalibus,
Flammis adultus, inque classem nauticam
Irrueret Hector varicans vallum impete.
Quis haec repressit? non is est, qui fecit haec,
Quem contulisse nuspiam pedem autumas?
Veron' is ille fecit haec, et sedulo?

Cum nec vocatus, sorte sed ductus manum
Conseruit, acri comparatus Hectori.

Nec enim fugacem iecerat sorticulam
Gleba madentis uber, ast quae primitus
Educta casside impetum citasceret.

Haec ille fecit, atque ego una interfui,

, Ego servus, atque matre barbara editus.
Haec verba, stulte cum strepis, quo respicis?
Nescis, tui qui prosator patris fuit,

Pelops vetustus, em fuisse barbarum?
Tuum satorem autem Atreum sacerrumum
Fratri vorandos apposisse liberos?

Te mater autem Cressa protulit, suus
Quam deprehendit cum viro alieno pater,
Mutisque iecit pabulum natantibus,

Taline talis obiicis genus mihi?

Telamone qui sum patre prognatus, meam
Qui praemium virtutis ex exercitu

Habuit parentem concubinam: regio

1265

1270

1 275

1280

1285

1 290

1295

1300

