18

 

Ait fuisse litigator optimus3

Neque ullius tribunal arduum fori
Nequisse personare, sive legibus
Opus foret latrare, sive iurgiis.

Et hoc negat severa Nittiobrigum
Negare septa, vasconumque curiaS,
Aginnum inane, Condomumque inhospitum,
Lemovices, trucesque Petragorios.
Ubi iste post magirus, antea fuit
Laverna iuris, et patronus in foro
Loquente saepe voce prodidit reos‚
Cadurce rabula, 'et Tolosa contumax,
Tibi haec fuisse et esse cognitissima
Ait magirus: ultima ex origine

Tuis crepasse iura dicit in scholiS,
Tua intonasse legibus sedilia:

Et inde surda per tot urbium fora
Stipem extudisse, laeva sive dextera
Rogaret aera, sive utramque pluscula
Pecunia gravaret improbus manum.
Neque ulla vota curialibus deis

Sibi esse facta, cum rediret a foro
Onustus aere adusque propriam domum.
Sed haec prius fuere: nunc cibaria
Ligurit uncta, seque dedicat tibi
Culina dives, et culina divitis.

11. In eundem.
Nunc ollas tractas, tractasti iurgia quondam:
Iura idem solitus vendere, iura coquis.

12. In citatum quendam hon respondentem.
Proscripsit tua teque, quod citatus
Non responderis, optimus Senatus,
Non assis facis3 et gravem tremendi
Legem carminis, ac severa iussa
Tantum verba¹ putas: notas honoris,

