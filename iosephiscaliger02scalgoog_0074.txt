72·

 

Castanidas proceres, Martis virtute potente8‚

Et belli claros studiis, quo tempore fines

Anglus Santonicos dura ditione premebat?

Testis Vultona es, refluaque Carantone lympha,
Caede Caledonia vitreos infecte liquores,

Hinc sparsum genus est. At eos cepere propinquis
Pictonis hinc tellus, hinc tellus Turonis oris,
Turonis armipotens Celtarum gentis ocelluS‚
Ingeniis pollens, et divitis ubere glebae.

Hic prima hausisti genitalis lumina caeli,

Qua regnator aquae presso fluit agmine Crosa,
Et turrita lavat Posaei moenia Castri.

Hic tibi faelices cecinerunt omina Parcae,

Et melior niveos oneravit purpura fusoQ

Ut quanto patrias patria haec supereminet almae,
Tanto tu meritis anteires omnibus omnes.

Ergo lacessenti primis vagitibus auras

Infanti ingenuos instillavere liquores

Castigatorum morum, pro lacte tepenti,

Sanctae nutrices, Virtutum exercitus omnis

Cana Fides, Fideique soror Constantia virgo,
Temperiesque, et iustitiae Prudentia custos.

q Inde Magisteriis aetas formata Dearum

Accepit tales exculti pectoris auctae,

Quale tuis ipsae lac immulsere labellis.

Ut quae vix fas est partitim singula habere[‚]

In te coniunctim fluerent, unoque recepta

Pectore virtutum collegia mixta coirent.

Nam quod vulgus iners, et adhuc rationis egenum
Nil putat esse fero blandis cum Marte CameniS‚
Tu cum Marte fero commercia blanda sororum
Inter se placida consanguinitate iugasti‚
Musarum, vir magne, prior, belline laborum
Laudibus, ambiguum: sed certe magnus utroque.
Nec te Nobilitas custos erroris aviti r

Traxit in exemplum, legis quae vertit in usum
Nil scire, et rudibus transmittere cultibus aevum.

