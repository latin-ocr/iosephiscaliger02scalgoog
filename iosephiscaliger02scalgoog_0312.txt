310

 

Iram ferocem deprecer gravis Deae.

Mox aliquem adibo inhospitum et tescum locum,
Telumqne ibi inimicissimum hoc, ensem meum,
Ut videat illud nemo, defossum obruam,

660 Sed creditum Orcus, noxque servassint sibi.
Nam denique ex quo muneratum tempore
Ego illud hostica Hectoris cepi manu:

Exinde adeptus nil sum ab Argivis boni.
Scitum est in ore hoc omnium dictum vetust

665 Infausta munera hostium, nec munera.
Discamus ergo in caeterum Deis locum
Cedere, et honorem debitum Atridis dare.
Nam principes sunt, obsequendum est: quippini?
Et gravia quae sunt, quaeque sunt immania[,]

670 Cedunt honori. cedit et vis- ninguidae
Hiemis, ubi aestas macta frugibus venit.
Cedunt et ipsae noctis obscurae vices
Luci albicanti lumen almum accendere.

Et maria tumidis intonata flatibus

675 Posuere fluctus. victor omnium sopor
Devincta laxat membra, nec semper tenet.

Et ego modesta facta dubitem persequi?
Quare, ut reapse nuper expertus fui,
Hac fine semper, censeo, inimicum oderiS,

680 Tanquam idem amicus sit futurus. indidem
In tantum amico munifex morem geram,
Tanquam nec idem sit futurus. plurimi
Appellere ipsum portum amicitiae timent.

Sed belle habebunt ista. tu vero interim

685 Intus precare perpetim, mulier, Deos,

⁷ Succedere illa, quae sedent anime, omnia.
Et vos, sodaleS, paria comprecamini.
Mandata verbis haec meis Teucro date:
Uti nos amassit, ut velit vobis bene.

690 Proficiscor illuc, quo profecto opus¹ mihi est.
Vos iussa perpetrate. forsit de mea
Salute inaudietis, etsi perieram. ⁷

