350

 

- In risum eorum transtulit coloniam,
Qui praelium movere Saturno satis.⁴
Baii magistri postmodo bustum, casas
695 Post praeteribit Cimmerum, et Plutonium
Aquae procellis fluctuantem gurgitem,
Ossan, boumque Viriati semitas
Stratas, nemusque Liberae pusae inferae,
Candensque flam[m]is flumen, atque ubi aetheri
700 Tollit cacumen ampla procapes iugi,
Ex quo fluenta cuncta, cuncti funditus
· Fontes per arva dissipantur Itala.
Linquensque Lethaeonis alta culmina,
Lacumque Avernum, quem labro ambit circite,
705 Et flumen atra nocte Cocyti obrutum.
Stygis nigrantis gurgitem, qua Terminus
Iuranda posuit iura supremis deis,
Ire in Gigantes atque Titanos parans:
Libamen haustrisque aureis antlans aquae,
710 Orcae dicabit et viro donarium,
Silam columnae vertici appendens suam:
0 Et tres necabit filii Salaciae
Pupas, camenae matris aemulans· soni,
Iactu insolenti praecipes e culmine
715 Pinnis caducas aequor in Tyrrhenicum,
Quacunque amari iura ,staminis trahent.
Unam Phaleri turris eiectam foras
Glanisque capiet, flumine irrorans humum:
Qua pusae acerram construentes incolae,
720 Vitulatuum strepente Parthenopen sono
Solennia deam iubilabunt alitem.
At littus extans⁴ in Veniliae deae
Se corruenS, cognominem Leucosia
Petram tenebit, qua fluens Is et ferox
7⁶25 Fluenta pingui Laris eructat solo,
Ligea agetur in Terenam fluctuans,
Sulcans procellae murmur: illam navitae
Linquent sepultam littorali cespite,

