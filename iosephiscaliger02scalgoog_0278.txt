276

 

((53) Χθιζά μοι Ἑρμώνασσα.

Dum forte hesterno titubans vestigia potu
Vestibuli 'primas induo serta fores,

“ Hermonassa scyphi lympha me spargit: et illas
Turbat, quas vix lux struxerat una, comas.

Sed magis ustus aqua magis arsi: nam scyphus ex hac
Mellito tacitas duxit ab ore faces. .

c(54) Φράξεό μοι Κλεοφάντις.
Aspice 3 quale decus, quae laus, Cleophanti, duo-
rum est,

Quos pariter rapido turbine versat Amor.

Quae belli vis, quisve metus», quae causa pudoris
Hos dirimat sanctis nexibus implicitos?

Dentur vincla mihi, quae Lemnia fabricat incus,
Quosque vafra nodos Mulciber arte facit:

Dummodo te amplectens cupidis, mea Vita, lacertis
Perfruar in membris gaudia longa tuis.

Tunc tunc hospes, et indigenae, fessusque viator,
Me videant, et cum coniuge sacrificus.

1035) Ἐξότε μοι πίνοντι.

Ex quo olim potans mecum potante Chariclo
Ingessit furtim propria ser‘ta mihi,

Totum ignis me exest. In ea, puto, namque corona
Id, quo arsit Glauce nata Creontis, erat.

c(56) ‘O θρασὺς ὑψαύχην.

Cervice elata, contracta fronte, severus,
Nunc est virginei ludicra cura ioci.

Ante ratus teneram tumidus laesisse puellam,
Colla dedit= nunc spe decidit ipse sua.

Is modo femineas supplex iacit ore querelas:
Illa mares animos lumine torva gerit.

Virgo ferox, quamvis irae est iustissima caussa,
Parce animis: Nemesis tela propinqua time.

