5

 

Triga triplice conserens
Trina Gratia nexu.

Ipsa conspicuum suae
Sedis alta premens ebur,
Alitum increpitat moraS,
Totaque in biiuges suos
Prona verbere pendet.

Oris ambrosii decus
Mollis umbrat amaracus 3
Frondeoque procul tholo
Solis aestiferum iubar
Crispa pampinus arcet.

Balsami coma murrea
Halat Assyrias opes.
Phaenomerida gemmeo
Dente fibula colligens
Crura nuda relinquit.

Huic tener comes assidetis·
Lora florea curruum
Tractat, Uraniae genus,
Praeses auspicii boni,
Coniugator amantum.

Ora cui iuvenalia
Igneus pudor inficit3
Prima vesticipes genas
Flore laneolo pilans
Signat aurea pubes.

Hymenille volucrium
Dux amoene Cupidinum,
Optimae Veneris comes,

ἵ Cui iugalia vincula,
Cuique foedera curae:

Tanta, dic age, quo tibi
Pompa ducitur agminis Ρ
Diva quid genitrix parat?
Quove militibus parat
Pusionibus arma?

