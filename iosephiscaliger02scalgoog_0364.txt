362

 

Taedarum habentes acre propugnaculum,
Pullos amictus atque fucum corporis
Lito gerentes vestium tectorio.

Illustre numen his ego longum dea

1140 Canar bacillos feminis gestantibus.
Luctumque multis virginum parentibus
Orbis relinquam retr0, quae ducem impium
Deae latronem militarem Cypridis
Diu gementes, iure fraudatas tori

1145 Mittent puellas sorte iniqua virgines.
Larymna, tum Sperchie, tum Boagrie,
Tu Cyne, tu Scarphea, vel Phalorias,
Urbsque alta Narycea, vel Thronitides
Vici LocrenseS, et Pyrantbia ardua,

1150 Nec non Hodoedocea tecta Oilei[,‘]

Vos ob mearum· nuptiarum crimina
Poenas Minervae scilicet magnae deae
Solvetis, annos mille virgines anus
Urnae nefastis nutrientes sortibus:

1155 Queis insepultum semper in terra hospite
Hospes sepulcrum distrahetur fluctibus,
Cum membra cremiis ustulans infamibuS,
Cinerem procellis ventilabit Mulciber
Columbae ab altis interemtae montibus.

1160 Aliaeque noctu mortuis simillimae

’ Campos adibunt virginis Sithoniae,
Caecas ocellis aucupantes semitas,
Augusta Divae dum penetrent atria,
Votis cientes supplices Duelliam:

1165 Magnaeque verrent aream scopis deae
Et rore spargent, iam caventes civici
Furoris aestum. nam vir omnis Ilius
Servabit illas, saxeum rodus tenenS,

Aut aeneam secespitam, aut bupetiam
1170 Acierim acutam, vel Phalacraeam rudem,
Manum ,studens satiare ieiunam necis.

Impune tune plebs laude noxium efferet

