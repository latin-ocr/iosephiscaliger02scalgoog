259

 

‘O πρὶν ἀεὶ Βρομίου. α47
Ille prius Bromio titubans vestigia rore,
³ Ille comes Bacchis semicaper Satyrus,
En paria aerata devinctus compede crura,
Nunc nato Thetidis fabricat arma Deac.
Non quidem honorato defungitur ille labore,
Sed miseram hac vitam sustinet arte suam.

Ποῦ σοι κεῖνα κύπελλα. α47
Nunc ubi sunt calices, ubi quos iaculare solebas
Thyrsos, et potus, Faune petulco, tui?
Quis limae admovit? quis vinclis induit artus?
Quem Bacchi cunas convoluisse ferunt.
Pauperies, durisque urgens in rebus egestae,
Vulcano fumum me bibere illa dedit.

Ἐθραῦσθης ἠλεῖα. α55

Potantum in rixa crepuisti fracta, tuumque

Fudisti toto ventre, lagena, merum.
Aspera nam saxi vis eminus incidit in te,

Non Iovis, at Iovii missa repente manu.
Riserunt, ictam qui te videre sodales,

Et sonuit mistis plurima turba iocis·
Non ego te doleam Bacchum peperisse, Lagena:

Hoc fatum Semelae par erit atque tibi.

Χρυσὸν ἀνὴρ εὑρὼν. α 84
Quidam auro invento laqueum abiicit: alter ubi aurum
Non reperit, nectit quem reperit laqueum.

Εἰς Ῥόδον εἰ πλεόσοι. β6
Utrum adeunda Rhodos consultus Olympicus augur
Solvendaeque foret quae via tuta rati,
Sit primum nova navis, ait: dis‘cedere bruma
Parce, sed aestivo sidere vela dato.
Hoc bene si faxis, huc ibis tutus, et illuc,

Si non piratis obvia praeda venisst*

