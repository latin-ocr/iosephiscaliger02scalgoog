92

 

Quid nivei moreS, annosque modestia praecox
Ante volans, quid serietas maturior aev0,

Aut quid virginei dotes meruere pudoris?
Omnia sunt ingrata3 nec ullum gratia morum
Excipit, aut pietas. praeceps metit omnia Fatum.
At te felicem, quod casus fugeris omnes,

Quod non invidiae contagia senseris ulla,
Quod cum Fortuna minimum contraxeris: et te
Immunem fati malefidis rebus ademptum
Conditio melior caelestibus -intulit astris.

Sis felix, caelique micans spectabile sidus:
scaligeri memor esto tui senioris amici,
Dimidia quem parte sui nunc vivere cogis.

8. Epic-edium nobilissimi, innocentissimi, et doctissimi
Iani Dousae a Noordwyclc.

Dousiades Musae (quid enim nisi flebile restat?)
Laetitiae vestris demite signa comis.

Frondentes ederas tristi mutate cupressu,
Tondite funesta pectora nuda manu.

OmniS, quae Dousae nascenti plauserat olim,
Exequias Dousae turba frequenter eat.

Lugduni sedes, et culti sacra ⁴Lycae'n [Lycas]
Et varia insignes urbis ab arte viri, ’

Aspirate meis accentibus. omnis acerbi

⁴ Vulneris indignas praeferat ore notas.

Publicus incessat dolor omnibus. occidit ille
Vester amor, vestri summus honoris apex.

Quaeque dies Dousam, mundo quoque lumen ademit,
Noctibus innumeris nigrius ausa nefas.

Dira dies, non te nitido produxit Olympo
Vecta pruinoso Memnonis axe parens:

Sed tibi triste iubar pallentibus extulit umbris
Tartareo peplo nox adoperta caput,

Ne foret ulla dies, non cui dedit AJlia nomen,
Quam detestentur publica vota magis.

Quippe quid inter tot signantes tempora luces,

