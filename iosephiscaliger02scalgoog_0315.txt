313

 

Demens, monente patre bene, deprensus est.

Nam sic monebat: Gnate‚. bellica clue

Virtute victor: vince cum Deo tamen. 765
Contra ille torve affatur ac superbiter:

O genitor, etiam si quis est nulli rei,

Virtute divum vincet: ast ego hanc facul,

Etiam sine illis indipiscar gloriam.

Adeo superbe est eloquatus. Denique ⁴ 770
Divae Minervae, dum illum in offertissumos

Hortatur hostes vertere infestam manum,

Dictum obloquutus perperam est et impotens:

O diva, Graecos caeteros praesens ope

Tutare: nam in nos nulla vis pugnae ingruet. 775
His ille verbis sibi Deae implacabiles

Ascivit iras, homine spirans altius.

Sed si diem istum vescitur vita: ilicet,

Eius salutem cum ,Deo confecimus.

Haec augur. at me ex sessimonio statim 780
Tibi ista misit perferentem sedulo

Mandata Teucer. Si nec adsum tempori,

Non superat ille, siquid hic Calchas sapit.

Ch. Tecmessa, misera mulier, infelix genus,
Accede‚· et audi, qualia hic verba obstrepit: 785
Quae gaudium omne expectorant animo mihi.

Tec. Quid me misellam vix quiescentem a malis
Meo recenter excitatis de statu?

ch. Tibi ergo dicat ista. nam me de tuo

Aiace quae narravit, exanimant metu. 790
Tec. Hau, mi h0m0‚ quid ais? an penitus ego occidi?
Nunc. De te nihil promitto. de Aiace attamen,

Si eliminavit ille, non sperem bene.

Tec. Eliminavit is quidem, ut metuam: quid est?
Nunc. Includi aperte iussit illum intra domus 795
Consepta Teucer, nec foras amittere.

Tec. Ubi ipse Teucer? cur is haec adeo iubet? ν
Nunc. Iam mox redibit ille. caeterum exitum

Hominis ad aliquod tendere exitium autumat. 2

