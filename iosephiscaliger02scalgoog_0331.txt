*329

 

Non usque nauci fecerim, quin omnium

Illum virorum, post Achillem, acerrumum,1340
Quicunque Troiam accessimus, vocaverim.

Ut flocci et illum facere, caussae non siet.

Nam non viro illi, sed Deerum legibus

Iniurius sis. caeterum virum bonum

Incessere haud ius mortuum, licet oderis. 1345
Ag. Haec istc, Ulysse, pro viro iurgas mihi?

'U1. Plane. sed odi, odisse cum licuit mihi.

Ag. Non et iacenti te quoque insultare fas?

Ul. Inhonesta, Atrida, lucra ne placeant tibi.

Ag. Ubique regem colere pietatem haud facul. 1350
Ul. Scitum est, amicis gerere morem, et obsequi.

Ag. Parere oportet regibus virum bonum.

Ul. Quiesce. victus ore vicisti tuo.

Ag. MementO, quali gratiam hanc confers viro.

Ul. Fuit mihi hostis ille, sed fortis tamen. 1355
Aga. Quid fiet, ubi sic mortuo hosti honorem habes?

Ul. Virtus movet me, quam simultates, magis.

Aga. Sunt, qui solent haec facere, vecordes viri.

Ul. At, qui boni fuere, post fiunt mali.

Aga. Tales amicos esse postules tibi? 1360
Ul. Non laudo duram mentem, et intractabilem.
Aga. Tu nos probabis hoc die ignavissumoS.

Ul. At nos tu Achivis omnibus iustissumos.

Aga. Iubetis, istud sunus exequi sinam?

Ul. Iubemus. idem nam manet nos exitus. . 1365
Aga. Ut rebus homines omnibus satagunt sui.

Ul. Cuiusne potius, quam mei, sategerim?

Aga. Ita ut tuum hoc sit, non meum quicquid est rei.

Ul. Omnino. utrumvis feceris, bene feceris.

Aga. Verum mihi istud autumanti, creduas: 1370
Vel maius isto munus attribuam tibi.

At vel sepulchro affectus, inimicus mihi

Erit iste, tu fac omne quod facto est opus.

ch. Quicunque, Ulysse, sapere te non dixerit

Talem virum, et tantum, ille vero desipit. 1375

