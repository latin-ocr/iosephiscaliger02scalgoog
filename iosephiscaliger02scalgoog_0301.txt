299

 

Aut cum iis doloris paria munia exequi?

Ch. Quod duplicatur, maius est, mulier, malum.

Tec. Morbo caremus, et laboramus tamen. ,
Ch. Quid dicis? haec me dictio incertat magis. 270
Tec. Vir ille morbo cum teneretur gravi,

Gestibat ipse, qua premebatur, lue,

Angebat· et nos mentis impos compotes[.]

Postquam resedit, ac recepit se a malo:

Et maior illum mentis exercet dolor. 275
Et. non minus nos nunc dolemus quam prius.

Non ergo simpla haec, dupla bis tanto mala?

ch. Verum est, fatemur[:] ac veremur, ne Deum
Incessat ira hunc: nam levatur non magis,
Defunctus illa peste, quam aegrotans prius. 280
Tec. Ergo disertim commonendus es mihi.

ch. Enim unde coepit gliscere haec moles mali,
Nos condolentes, et metus socios doce.

Tec. Ergo ut doloris socius, omnem rem tene.
Nam nocte prima nondum adhuc micantibus 285
Astrorum ocellis, ille vanos ancipe

Instructus hasta tentat exitus ruens.

Ego increpo hominem. nam quid, inquam, cogitas
Aiax? quod istuc itiner incertum paras

Nullo evocatus nuncio, aut tuba excitus·, 290
Cum placidus omnes mulcet in castris sopor?

Brevi ille dicto insequitur, at vulgario:

Mulier, mulierum ornamen est silentium.

Perculsit animum: comprimo me: ille exiit.

Verum quid intervenit interibi, haud scio, 295
Post, curvifrontes intrat armentas agens,

Mutasque pecudes, atque custodes canes.

Hinc capite truncat, inde resupinat, necat,

Iugulatque quaedam. his compeditis verbera,
Tanquam viri sint, non greges, usque oggerit. 30⁰
Tunc nescio quod exiens, spectrum appetens
Orationem duriter dictis dedit

In Ulyssem, Atridas, perperam et ioculariter,

