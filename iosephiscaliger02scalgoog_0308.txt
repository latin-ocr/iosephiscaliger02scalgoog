306

 

Quam opulentitatem? nanque ego in te tota sum.

520 Sit et mihi respectus aliquis. nam bonos
Memores prioris esse benefacti addecet:

Et gratia alia gratiam semper parit.
Si quem beneficii ceperint oblivia, -
Non est quod ille fortis aut bonus fuat.

525 Ch. Utinam, tui ut me miseret, Aiax, te quoque

Misereret: huius verba laudares, scio.

Ai. Atqui illa nobis affatim laudabitur,

Si strenue ausit nostra mandata exequi.

Tec. Pareb0, mi Aiax: cuncta properabo exequi.

530 Ai. Arcesse puerum nunc mihi, ut videam, meum.
Tec. Atqui foras eduxeram, metuens ei.

Ai. Dum fluctuarem in his malis ego, aut ubi?
Teo. Ne scilicet periret occursu tuo.
Ai. Hoc defit uuum nempe fortunae meae.

535 Tec. Ego vindicavi: quod quidem suffecerit.

Ai. Et laudo factum, et perspicaciam tuam.
Tec. Sed quid iuvare te queam hoc facto meo?
Ai. Ut alloqui possim, utque conspicarier.
Teo. Famularis illum asservat hic custodia.

540 Ai. Sed quae mora eius distulit praesentiam?
Tec. Heus puer, adesdum: te pater vocat: veni.
Huc, sis, age illum quisquis ex famulis regis.
Ai. Venitne iussus, anne iussa negligit?

Tec. Producit illum famulus huc ex proxumo.

545 Ai. Age, huc age illum: non enim externabitur
Stragis recentes hos acervos intuenS,

Si quidem ille vero patre me satus fuat.
Sed eum paternis institutis asperis
Domitari oportet: atque mores exequi.

550 O gnate, fortuna esto dissimilis patri,

Ast alia similis omnia: ita malus haud fuas.
Quanquam unicum istud hoc bonum invideo tibi,
Quod ista nondum percipis sensu mala.

Nil sapere quippe vita iucundissuma est:

Nil sapere prorsuS, est malum carens malo,

