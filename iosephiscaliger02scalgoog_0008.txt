4 Ι

 

Mens remissa silentio
Odit enthea carmina,
Flammeaeque poetices
Abdicavit amorem.

Iam diu emeritum sacer
Barbiton paries habet.
Cur ad illecebras vocor,
Atque gaudia ludicrae
Obsoletffa iuventae?

Sensimus. solito magis

= Vultus enituit poli.
Hic Deus, Deus interest.
Non enim temere novo
Ridet aethra lepore.

¹ Ecce Cypria praepetum
Mater alma Cupidinum,
Arduum meditans iter,
Dirigit loca passeres
Ad Batava iugales.

Mille persequitur Deam
Alitum comitum chorus.
Arcus instruit his manum;
Spicula ex humero sonant,
Pendulaeque pharetrae.

Unus haud labor omnibus.
Huic Deae biiuges aves
Cura tradita comere.

Iste frena iugalium,
Ille flagra ministrat.

Rasiles alius rotas
Et curule ebur essedi
Sistit imperiis herae.
Nutibus Dominae imminet,
Sancta iussa facessit.

Pone Hamadryadum cohors
cingit obsequio Deam,
Et sororia dexteras

