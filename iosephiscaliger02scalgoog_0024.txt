20

 

Perfusa fuco quos adulant nomina,

Quos lena inani fama titillat sono.
Confectus hostis, non triumphus nos iuvat.
Quidam Sabinum perculisse ludus est:
Nulla est Sabinum praeterire gloria.

14. De stilo et charactere.
Sententiarum quum supellex lauta sit,
Sermonis ingens sit politi copia
Penes Latinos, quos vetustas aurea
Catos magistros eloquentiae extulit,
Quorum e scatebris hauriendum sit tibi
Verborum acumen, disserendi amoenitas:
Quid est, loquendi quod novum modum ac genus
Incude toties fabricas tua tibi?
Rerum magister et tyrannus omnium
Sermonis usus artifex vernaculi est,
Qui tot loquelae, quot suas, rotat vices.
At dictionis splendidae peritiam
Latiis libi-o‘rum conditam in sacrariis
Non sancit usus, sed vetusta auctoritas
Virum Latinae principum eloquentiae.
Sed insolens hunc rancidi situs sapor, [Palmerius 12]
Utut loquatur, invidentem intelligi, [Senec. epp. 114, 4]
Morositasque pascit insani stili,
Promens ab ima verba casca origine,
Vix vel Cethegis gnara cinctutis prius·
Diversus alius bivio ab hoc flectens iter,
Inusitata dum timet, sordes amat. [ibid. 13]
At ille totus pellis, et totus macror,
Arena calcem non habens, nugae merae, [Sueton.
Inanitate plenus, et satur fame Caliq. 53]
Ieiuna verba tinnit exili sono·
Pruritus alium tangit urticae novae,
Licenter audax et procul tralatio.
Teporis ille et lentitudinis metu
Profundit acer entheato spiritu

