330

 

Ul. At ego interim praedico Teucrum in posterum
Tantum paratum amare me, quantum oderam.
Meamque opem isti funerando conferam,
Meum laborem: nilque omittam, quod viris

1380 Praestare cunctos addecet fortissumis.
Teu. Generose Ulysse‚ et omnia haec dixti bene,
Et laude, quanquam me fefellisti spei.
Nam qui huic Achivum olim omnium inimicissumus,
Iuvisti amice solus hunc, et mortuo

1385 Vivus iacenti noluisti illudere,
Ut ille vecors imperator, ac levist
Ipse, inquam, et alter frater, illum proiici
Studuere lacerandum insepultum, inconditum.
Qui illos Olympi rector huius Iuppiter

1390 Diraeque memores, atque perfica ultio,
Lacerandum uti istum'proiici immerito virum
Studuere, ita omnes perduint malos male.
Sed, o propages clara Laertae seniS,
Non siverim te funus hoc contingere,

1395 Ut nequid axim mortuo huic ingratiis. ⁸
Quod potes, in aliis nos iuva. et si quem exerciti
Abducere animo est, me lubente feceris.
Ego apparatum caetera ibo. te interim
In nos fuisse memineris munem virum.

1400U1, Velim quidem. at si munia ista me exequi
Tibi non amicum est, laudo consilium. vale. -
Teu. Sat. tempus enim iam multum agitur.
Sed fossam pars, ite, capacem
Properate manu: pars tripes autem
Et lustralibus undis tepidum
Ponite labrum: pars una domo
Efferat intus duri insignia
Arma duelli.
Sed tu, quantum potes, alme puer,
Patrios artus mecum amplexuS,
Attolle, leva. namque cruoris
Salientis adhuc tepidi tullii

