393

 

Divae Eqain‘ae suffimen, sturaca. 48
Te Brumi assa obtestor Equiria, Dia Camilla,
Quae Sangi celebras elementa arcana Sabini, et
Flammicrepos coetus et sacra trinoctia Brumi,
Obtestor ted alma parens Summana viragO,
Sive Idae in Frugia pervolgas culmina casta,
concelebras seu Ludorum iuga sancta Timoli,
Accessis ad sacra benigno lumine volti.

⁴ Liberi Praeliyanei carmen. 49
Huc Iovis o proleS, praelarie, Brume bimater,
Sanguen honoratum, celebriS, sanctissime Liber,
Arcanum germen Divorum, iubile Brume,

Augens frugiferentia adultaque pignora terrae,
Torcule, magnanime atque asper, Vortumne, Liburna,
Mustula mortalis secli, medicina, sacer flos,

Cura hominum iucunda, Tages, cincinnicapille,
Liber, cerrite, omnium amicale, labile, Brume,
Quis tu cumque faves hominum apparesve Deorum,
Nobis frugiferum et iucundum te volo adesse.

Divarum Virarum suffimen, aromata. 50
Numina clara Virae, Oceani praestanti' propage,
Quae liquidas colitis sub terrae anfractibus aedeS,
Assae furtivagae Brumi, laetaeque penateS,
Consivae, florae, errantes obstita viarum,
Antricolae, specuum cives, atque aerivolgae,
Fontanae, errones, rorantes, alipedesque,

Visae atque invisae, sertis Valloniae amictae,
Montibu' cum Fauno in summis Saliae fatuanteS,
Petreiae, scatebrae, Sylvanae, flexanimaeque,
Pupulae odorae, albatae, halantes suavibus auris,
iniliae, Caprotinaeque, volupque ferarum,
Succineae, tenerae, nutrices, augmina rerum,
Pusae, querquetulae, ludicrae, caerulivolgae,
Nyseiae, fatuae, Meditrinae, Veris amicae:

Cum Cerere et Brumo mortalibus optimae adeste.

