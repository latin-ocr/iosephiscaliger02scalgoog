69

 

Tu contra (horresco memorans) hic iura fidemque
calcata, hic patriae conversum in viscera ferrum,
(Proh pudor) Hispanos dominos in tecta receptos,
Mutatos Gallorum animos, et saecla nepotum
Degenerasse refers virtutem oblita parentum:

Ac te faelicem‚ cui contigit, ista priusquam
Longius in miseros serpant contagia Gallos,
Oppetiisse tamen pulchram per vulnera mortem.
Denique et hoc melius, quam si te lurida tabes
Devotum morbo caput, et sine nomine funus
Absumset. melius, quam si te caespite vili
Supposituni velaret humus peregrina: neque ullus
Exequiis patriae contingeret haustus arenae,

Aut tumuluS, tumulo et leti superaddita caussa

Et funus, qui solus honos est lumine cassis.

Tu loqueris: tacitus suspensis auribus illa
Conventus bibit Heroum: nec iam tua sentis
Vulnera: non gemitus, non haec mortalia curas:

Et quae non curas nobis deflenda relinquis.
Flebimus‚ et memori, si quid pia carmina possunt,
Si quis amor veri est, te commendabimus aevo.
Dicemus validis defensas viribus arces,

Quam Gardampa rapax, et quam lavit amne Vigenna.
Addentur fuso palantes agmine turmae

Non sine te, et turpi vertentes terga timore.

Ac quamvis titulus plenis tibi fructibus ingens
Armorum merito est: tamen est prior ordine virtus
Et doctae impubes aetas operata Minervae.

Siste parens lacrimas, animi matrona virilis,
Siqua fides vatum auguriis, manet ultimus hostem
Exitus3 haud humili persolvet vindice poenas.
Interea has lacrimas, solatia vana doloris

Accipe care puer, dum paulum cura remissa

Laxat iter voci, ut liceat tua dicere facta.

Accipe care puer lacrimam salveque valeque.

