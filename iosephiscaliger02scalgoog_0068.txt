66

 

Nec pressisse tibi sat sit vestigia avorum.
Fac quoque sis tantae pars imitanda domus.

Nec tantum tibi militiam transcribat honesti
Muneris emerito functus honore Pater:

Verum etiam propriis illam virtutibus orna.
Cum patrias illi iunxeris‚ adde tuas.

Sed frustra precor haec. tenues rapiuntur in auras
Fatorum caeco turbine vota mea.

Quod solum potui, summis te iuris, et aequi
Artibus eduxi laudis ad omne genus.

Haec patefacta- via est, sinerent o caetera Divi.
Hactenus auspiciis hoc potes esse meis.

Dixerat et lacrimae verba imperfecta secutae
Singultu medios eripuere sonos.

Fatalis iuvenis, iustissima cura parentum,
Quae sat erit morti moesta querela tuae?

Aspicis? atrato sordet nunc curia cultu:
Iustitiumque hodie publicus -urbis amor

Indixit. tota est urbs funere funus in uno,
Et putat efferri se quoque morte tua.

Heu quantum est aevo crimen factura futuro
Una nigras tenebras ·inter habenda die8‚

Quae mutas leges, sanctique silentia iuris
Cerneret‚ atque orbi frigida regna fori?

Quot dotes animi quam parvo clausit in orbe?
Unus ut occideret, quot periere bona?

Di, quibus est clarae suspecta potentia gentis,
Quis vestrum tantae par erit invidiae?

I nunc, deplora congestos stragis acervos,
Plurimaque hostili millia caesa manu.

Omnia non certent huic uni funera damno.
Iacturas omnes obruit una dies.

Heu iuvenis miserande. tuo nunc subruta casu
Est domus, et gentis spes labefacta tuaex

Quam pius ipse Parens ex te suspenderat omnem,
Foverat et tacito credula vota sinu,

Ut posses oneris magnae succedere parti,

