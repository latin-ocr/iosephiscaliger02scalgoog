67

 

Atque gravi rerum fasce levare senem.

Et tibi non deerant istis satis ampla gerendis
Praesidia, et poterant haec onus esse tuum.

Nam tibi vis prudens, et rerum maximus usus,
Et gravibus curis utile pectus erat.

Quas dotes uuo clausit mors nigra feretro,
Ac secum Patris votaque spemque tulit.

At vos, 0 proceres, caelo, pia turba recepta,
Principibus quibus est Curia recta viris,

Alma quibus pietas, et servantissimus aequi
Semper amor facilem fecit ad astra viam:

Accipite hanc animam. non est ea conscia culpae.
Immatura ad vos venerit illa licet,

Accipite. In terris magnum regere illa Senatum
Debuit. in magno vos regat illa polo.

3. Epicedion Hem-ici Castanei Ludovici F.
Quicunque immensos moliris mente triumphos,
Absiste insanis (vana est fiducia) caeptis.
Quisque suas urgemus opes: spe maxima facta
Praecipimus. mors atra nigris circumvolat alis,

Et cursu in medio vota imperfecta moratur.

En modo quem sublimis apex, quem clara manebat
Gloria, qui gestis modo rebus, et indole prima
Cunctorum studia et spes incendebat inanes,
Exequias fertur iuvenis, lacrimasque suorum,

Et fati invidiam secum trahit. Aspice quanto
Defertur comitum gemitu, quanto agmine pompae.
Heu bello properatus honoS‚ et puberis aevi
Tristes primitiae! Nimis infaelicis ephebi

Visa potens virtus, vitam si fata dedissent.

Nunc quem sera senem debebat laurea caelo,
Abstulit ante diem, nec longo tempore fortem
Passa frui iuvenem, quos spe praesumpserat annOS,
Ac generis titulos claris extendere factis,

Si proprium decus hoc voluissent esse severae,
Quae fusis hominum dispensant fata, Sorores.

5⁹*

