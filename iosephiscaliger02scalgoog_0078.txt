76

 

Procedit. iam cuncta sibi cedentia votis
Metitur. quas quisque avida spe 'devoraturbeQ
His servile iugum intentant, his vincla minantur:
Omnibus exitium. Nec non poscentia pugnam
Agmina Castanides dictis accendite adesse
Tempus ait, quo felici victoria lauru
Pictonio requiem, decus ipsis sanciat. Eia,
Poscimur, en Mavors: en Mavors3 poscimur, inquit.
Signa movent, strictisque acuunt mucronibus iras.
Quae fuit illa dies! quam multa caede piatum Δ
Et carcer patris est, et nati funus acerbum!
Hic neque cura subit quaestus, neque parcere victiS,
Ἴ Nec precium captis imponere. Corpora, quae non
Optat avarities lucro, rapit ultio caedi.
Vindictae gens tota datur. Nam caetera pubes
’ Ne pereat, perit, et patulas se mittit in undas.
Atque aliquis prono descendens amne viator
Funera dinumerare velit: sed longa natantum
Obsistit series: numerus¹ cum flumine crescit,
Cum numero Paean. Ligeri dic, magne Vigenna,
Dic, Liger, OceanO, victrici cedere cuncta
Castanidum dextrae: fluvios servire triumphis.
Non ego cuncta meo complecti carmine possim,
Non Martis, non pacis opusz quas Marte rebelles
Disiecit gentes, placida quas pace ligavit.
Ista, Maronei quos afflat spiritus oestri,
Utilius seris miranda nepotibus edent.
Nos humiles animae, quis solvere quaestibus ora
Vix datur, inferias magnae, quas possumus, umbrae
Libamus, tenues numeros, defectaque verba,
Singultu medias interrumpente querelas.
Ergone te, cui tot creperi discrimina Martis
Cesserunt, toties belli fortuna pepercit,
Lecti invita quies, et segnis inertia morbi
Abstulit? occiduum quamvis tibi vergeret aevum,
Et quartum ter quinta urgeret Olympias annum:
Sobria te iuvenem faciebat vita videri,

