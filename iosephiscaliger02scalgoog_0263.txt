261

 

Νεκροὸὀκον κλιντῆρα. γ 19
Dum Philo sandapilam senio gravis aedibus effert,
Exigua solitas ut stipe quaerat opes;
Iniusto sub fasce ruit. proclive caducae
Momentum morti cana senecta dabat.
Sic quem saepe senex aliis portare solebat,
Imprudens capulum sustulit ipse sibi.

Μορτάδα τὴν ἱεραῖς. · γ20 ,
Mortas anus, quae tot duxi, dum vita manebat,
Ad sacros Bacchi pocula plena lacus,
Pulvere non condor; tumuli vice suave peractae
Vitae argumentum doliolum impositum est.

Τῆς πολιῆς. γ20
Longaevae haec sunt busta Maronidos :inque sepulchro
E silice est fabra sculptus ab arte calix.
Multibibax et multiloquax anus haec neque nati5‚
Sed neque natorum paupere patre gemit.
Hoc unum est, quod flet vel busto condita3 Baccho
Vas habile hoc, Bacchi quod sit inane, gemit.

Μαρωνὶς ἡ φίλοινος. γ20
Nex doliorum, temulenta hic conditur
Anus Maronis. sculptus est tumulo super,
Cunctisque noscitandus Atticus calix.
Nunc vel sepulta non viro aut natis super ⁶
Flet, quos reliquit rerum egenos omnium:
Illud flet unum, quod. calix inanis est.

‘H Βρόμιον στέρξασα. γ20
Quae Bacchum, quam quae nutrix lactaverat Ine,
Plus dilexit, anus garrula, Aristomache,
Postquam mandata est tumulo, terramque subivit
Mortua iam, multo iamque operata mero:
Huc Minoe, ait, huc urnam mihi defer inanem,
Ut rores haustos ex Acheronte feram.

