62

 

Hinc fovet infantes prudentia iuris alumnos:
Munia abortivus summa Senator obit.

Dii melius, nostrae quod non pertaesa iuventae
Erudiit sensus Curia prima meos.

Exactos legum mea mens spectata per usus
Emendata bonis cultibus ante fuit.

Quicquid in aeternis positum memorabile chartis
Historiae veteris copia dives habet:

Quaeque per annales priscos aut Graeca vetustaS,
Magnarum aut reruim conscia Roma notat:

Tum linguae studium Varronis sacra diserti,
Romani eloquii quaeque tuentur opes:

Cuncta mihi percepta prius, quam audere viderer
Nauta per ignotos velificare lacus.

Nec blandas sprevi commercia mollia Musas.
Quin spatia haec metis prima fuere meis.

Languet in incultis animis prudentia legum:
Sensibus instructis acrior illa subit.

Hinc me Romani devotum iuris alumnum
Excipiunt Themidis sacra verenda Deae.

Vix his egredior, mox me Palatia poscunt.
Convenio miles ad mea signa frequens:

'Fungor honoratis vicibus, celebrisque per omnes
Militiae exercet me toga docta gradus.

Et, quod nota forent mihi summa negotia, magnis
Principum amicitiis publica cura fui.

Summus apex restabat, et ipsis proxima Divis
Quae claro fulget purpura prima loco.

Emendicatae non hanc suffragia vocis,
Non magnas vincens ambitus acer ope8â€š

Gratia non expressit. inaffectata supremus
Virtuti magnae praemia pendit honos.

Non sine Diis probitas grassatur ad ardua rerum.
Non levis est summi conscia caussa gradus.

Culmen ad hoc patuit via moribus. huc mea virtus
Me vehit. haec rexi signa vocante Deo.

Quemlibet obiiciat nobis annosa vetustas,

