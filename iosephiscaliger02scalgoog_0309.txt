307

 

Moerore donec gaudium internoveris. 555
Quod assecutum, qualis ex quali patre

Satus es, te oportet specimen inimicis dare.

At interim auris vescitor levibus, alens

Mentem novellam, volupe matris gaudium.

Nemo te Achivum differens probris malis, 560
Torve increpabit, vel licet careas· mei.

Talem relinquam ianitorem acerrumum,

Alimoniaeque praesidem Teucrum tibi:

Si quidem is redibit hostium insessor procul.

Ast, o sodales armites, marina gens, 565
Mandata primum nunc suprema et vos mea

Accipite, et illi nuntiantes reddite:

Istum puellum ducat ad lares mene,

Eriboea ut illum videat, et Telamo pater,

Et eis senectae dulce lenimen fuat, 570
Vel donec Orci tecta sint nacti inferi.

Ulli nec arma praemiatores mea

Ponunto Achivis, nec meum magnum malum.

At ipse vero Eurysace, tu cognominem,

Et crebriloris pensilem amentis quatens 575
Apprende clypeum hunc praegravem, et septemplicem.
Sed arma mecum concremantor caetera.

Heus tu properiter manibus hunc puerum cape,

Et ianuam obde, nullaque hic palam iace

Lamenta. valde est fletuum mulier lubens. 580
Operi forem, inquam. haud bene medens se postulat
Carmen secando vulneri incantassere.

Ch. Properantiam istam inaudiens metui male.

Nec me asperata lingua delectat tua-

Tec. Quod istud, Aiax, merite moliris malum}> - 585
Ai. Ne me rogassis. pulchra res modestia est. ⁴
Teo, Quam pendeo animi! Sed per ego te liberOS,

Et per Deos obtestor, haud nos produis.

Ai. Vah enicas me, mulier: an nescis, Deis

Debere nullum iam me honorem obnoxium? 590

Tec. Bene ominare. Ai. Affare qggsstpersuadeas.

