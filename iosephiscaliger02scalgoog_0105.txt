108

 

Admovet» obsessor: venturam desuper urbi

Urit defensor saturatis sulfure vivo

Malleolis‚ piceoque instructis igne maniplis.

Aut subito emergens portis obsessa iuventus

Flammiferis facibus dextras armata nocentes

Per peritura vagam spargit munimina pestem,

In sua frustratos hostes tentoria cogens.

Caetera quid referam, quae Phoebi numine plenis

Exequitur velis aevi mansura per orbes

Lipsius innumeros, chartisque aeterna sacravit,

Prisca per assiduos complexus facta labores?

Qui quanquam hoc tanto devinxit pignore gentes,

Natura tamen ad summos revocante paratus,

Inseruit coelo vigilacis lumina mentis

Scita instaurando neglecta prioribus anni3‚

Porticus Actaea quondam quae sanxit in urbe:

Et veteres Senecae recolens praedivitis hortos

Excerpsit florum digestos mille colores.

Quo te praeteream Corneli magne piade,

Tempora quem nunquam Tacitum ventura tacebunt?

Qui modo purpurea renovatus membra iuventa,

Ut quem cinameis reparant incendia nidis,

Secla decem quoties vixit Phoebeius oscen,

Quicquid es, huic totum debes, cui plurima debet

Mundus, et antiquae gaudent quo vindice chartae,

Cura quibus Lipsii fugientes reddidit annos.
Singula sed laxis circumvectatus habenis

Expatior‚ celeri raptante per aera curru,

Dum me praecipitem, Lipsi‚ tua maxima vii-tus

Ignota regione rapit, neque suppetit ardor

Conanti spatium vasti transmittere campi,

Cui vix emisso de limine carceris, ante,

Quam tetigi metas, aeger trahit ilia pulsus.

Quod damus, officium satis est, non carmen, amico

Impendi‚ ne nos succo loliginis atrae

Suffusoe, aut invidiae maduisse veneno

Postera vel credat, vel praesens arguat aetas,

