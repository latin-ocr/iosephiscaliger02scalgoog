23

 

Nec ulla restis, aut colorii funes

Plagulas reducunt, annulive velares:

Sed sola somnos praebitura securos
Aulaea situs araneosus obtendit.

Pro stramine illi, culcitaeque tomento

Vel scorteum segestre‚ vel senex cento,
Et pro tapete, proque stragula veste,
Exfimbriatis obsoleta fratillis

Anusque lodix, gausapeque detritum:
Substerniturque mille murium praeda,

Ac soricinum linteus minutale‚

Qui possit esse ruderarium cribrum:
Idemque mensae servit unus et lect0,
Mantile nudae servit et toral mensae.

Ne dormientem laedat aura nocturna,
Quod nil sit illi, qui caput tegat noctu,
Calvariam armat subligaribus braccis:

Hoc involucro tectus, hoc et amiectu
Subfarcinatus ad meridiem stertit.
Compendiosa sumtibus via parcens:
Quippe una opella prandet, et simul coenat,
Et ientat‚ et merendat‚ atque comissat.
Coena ipsa frugi, Socratisque praescripto:
Vinum asse, panis asse, et asse pulmentum.
Ancilla, qualem non habere Moncaudus
Averet aliam, veh-si averet, haud posset;
Cadaverosa fronte, pendulis labris,
Cariosa‚ casca, Troici memor belli,
Pannuceas in ore praeferens rugas·
Everrias haec forte (si tamen verrit)
Protuberantis colligit pavimenti,

Scopis solutis», aut inutili ramo.

Haec terget ollas, implet hydriam: sordes
Et stercus effert: eluit lavatrinam.
Quotiesque tenti vatis aestuans inguen
Singultientis arrigit tumor venae,

Inemta Venus huic et parabilis praesto est,

