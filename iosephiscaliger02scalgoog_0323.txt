321

 

Menelaus. Heus te volo: istud manibus efferas cave
Tuis cadaver: verum ut est, missum face.

Teu. Quoia ista verba funditasti gratia?

Men. Visum mihi, et cui paret ipse exercitus. 1050
Teu. Quod nomen isti rei praetexitur? ⁸

Men. Quod quem putavi eduxe patria domo

Amicum Achivis, auxilii fidissumi‚

Deprensus ille Phrygibus est inimicior.

Totis stativis namque moliens necem 1055
Impressionem nocte, ut occidat, facit.

Quod ni Deum aliquis impetum intercepset hunc,
Omnes-ad unum nos quidem illius vicem

Internecivo funere expositi illico

Essemus, ast is viveret. verum Deus 1060
Hominis furorem avertit in pecua, et greges.

Nemo ergo tantis viribus· pollens homo

Existat, illum condere ut tumulo audeat.

Proiectus atenim flavae arenae littore

Circummarinis pabulum alitibus fuat. 1065
Ne ad haec superbos tolle nimium spiritus·

Nam si manus nil potuit in vivum mea,

In mortuum ergo poterit. etiam ingratiis

Vim faciam, ubi is se comparare noluit,

Praecepta vivus ut capesseret mea. 1070
Quamquam illud animi est improbi, cum plebs homo
Parere nil se postulat melioribus.

Nam sancta iura perperam ac leges vigent

In urbe, cui non constat obsequii modus„

Exercitique nulla sunt moderamina, 1075
Cui nulla vis est nec pudoris, nec metus.

Sed si quis usquam est mole crementa artuum,

Is ruere sese speret et minimo ma10.

Nam qui timoris et pudoris compos est,

Hunc posse spera sospitem consistere. , 1080
Sed ubi licentia omnis cst iniuriae:

Tunc et statum urbis postmodo tandem illius

Cursu e secundo pessum iturum existima.

21

