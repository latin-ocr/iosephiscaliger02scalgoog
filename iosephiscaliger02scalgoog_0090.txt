90

 

Et momenta lyrae fidibus commissa canoris.
Denique quot rerum divina Poetica flores
Complexa est, uno pueri se pectore conduntz
Omnia quae tentata tibi felicibus ausis »

Mentis inexhaustae primi lusere¹ calorem

Mox ubi, trina tibi quinquennia condidit aetas,

Te maiora vocant: rerum disquirere causas

Fert animus, docti recludere sacra Lycaei, [Lyceiss]
Et veteris totos Academi pandere census·

Nec vero interdum caeli momenta volantis
Intentata tibi, nec quas Nilotica Memphis

Solis in exacto signavit pulvere metas·

Ut per prona ruit nivibus de monte solutiS,

Nec iam finit aquas riparum margine torrens:
Per scripti omne genus latis discursibus erras
Ingenii, cui nulla fuit mensura ruenti.

Cuius ad excelsas dum se celer impetus artes
Expedit, et toto Sophiae se proluit amne,
Extenuant iuvenem vigilatae ex ordine nocteS,
Tabet ab exhausto corpus miserabile succo.

Nec mora, nec requies, studiorum dulcibus amens
Immoritur curis, et vescos carpitur artuS,

Abdicet ut vitam vitae immortalis .amore,

Iam collecta cutim macies adducit: hebescunt
Collapsae vires: de tanto denique Dousa

Nil praeter linguam superest. ea sola parentem
Alloquitur, vacuique omnes effundit in illum
Reliquias animi: Non te, dulcissime rerum,
Luctibus obsessum longo sermone morabor.

Non ex praecipiti vitae mihi tollitur usus.
Iampridem morbi lenta obsidione peresus ,

Disco mori. Per ego te istam, quam desero, lucem,
Quamque tibi acceptam referO, ne confice curiS,
Quem patriae debes animum. Desiste dolere,
Quod feror ante diem, quod funere tollor acerbo·
Vita suas metas actu, non tempore finit.

Sat vixit, qui sat patriae, sat profuit orbi.

