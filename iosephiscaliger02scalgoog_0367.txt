365

 

vitisator hastam, membra vineto implicans)
-Tarchonque tum Turrenus‚ immanes lupi
Sanci ferentes Herculis primordia.

Ubi refertam glisceram mensam dapum
Tandem voratam conspicatus assecli8‚
Oraculorum fiet antiquum memor,
Pinguique sub Aboriginum solo struet
Ultra Latinos atque Daunios sitas
Turres. alumnis fabricans numero pares
Scrofae nigellae, quarn ab Idaeis iugis

Et Dardaneis collibus ductam avehet‚
Quae tot nutrivit his pares numero sacres:
In urbe cuius ponet una imaginem
Sigillo ahen0‚ delicosque grundules.

Et aede structa Myndiae Pallenidi‚
Delubra ponet patriorum praestitum,
Quae sola, spreta uxore, spretis liberis,
Aliisque copum rerum opimitatibus‚
Tandem senili cum parente praeferet
Velans amictu. cum canes duellici

In cuncta spolia sortientes patriae,

Soli huic ab ipsis aedibus praedam offerent
Et munus exportare quod cordi fuat.

Sic visus etiam perduellibus piuS‚
Multum cluentem laude belli patriam
Recidivam et ipsam deseret nepotibus
Urbem, suprema iuxta Circaei iuga,

Et trux Maricae littus, atque Argus ratis,
Phorcae paludis Marsionidis lacum
Titoniumque flumen, arcanis humum
Rimans opertas in vias canalibus,
Cacumen et Zosterium‚ qua virginis
Faunae Sibyllae scrupeum specus patet3
Pendente tofi fornicatum pumice.

Tot execranda tanta perferent mala,
Meae parabunt qui ruinas patriae.

Quid enim parenti maximi Promethei

1250

1255

1260

1265

1270

1275

1280

