80

 

Virtutum series, virtutes vindicat omnes.

Sic quae sunt curis aliorum nata levandis

Otia Musarum, lacrimis sunt pabula nostris.

Et quae sunt cunctis medicamen lene laborum
Literulae, nobis coeuntia tempore longo

Vulnera rescindunt, animo quia vana ministrant,
Qualia fallaces frustrantur gaudia somni

Instar ventorum, levibusque simillima fumis:
Ut, quoties mihi lecta refert, neque praestat amicum
Pagina, detester toties mea numina Musas.
Inde fit, ut, si quae manabat largior olim
Castalii laticis nostro de pectore vena,
Pauperior fluat, et suppresso fonte resistat.
Unde igitur versus, et rapto carmen amico

- Sufficiam, cui nec Phoebus respondet, ut ante,

>Nec vetus aspirat vegetantes impetus auras,
Parnassum, et sacram solitas impellere Cirrham?
Quod mihi si nullo squallerent pectora luctu,

Et par ingenium magnis conatibus esset,
Supremi officii praestarem iura sodali.

Sed vigil ad curas, solisque adsueta querelis
Non venit ad partes toties mihi Musa citata,

Pro verbis fundens lacrimas, pro carmine questus.
Ne tamen aut pietas, aut, cuius sancta potestas,
Claudicet officii pars ulla novissima nobis;

Huc ades adiutrix nostri regina laboris,

Et mihi, Melpomene, potiores praecipe CantuS,
Fletibus immodicis statuens quis terminus haeret:
Quos desiderio fines, quae tempora ponc.

Et quum te in partem lacrimarum saepe vocarim,
Pone graves gemitus, lamentaque desine mecum,
Funereos lacerata sinus, immissa fluentes

Hirta per ora comas, et scisso squallida peplo.
Come serenatam festo diademate frontem.

Indue purpureo radiantes lumine cultus.

Detersis curis, et pulsa nube doloris

Compositos manes hilari pietate colamus·

