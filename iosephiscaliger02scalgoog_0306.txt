304

 

445 Sed haec doloso addixe potuerunt viro
Graeci meam illi postputantes gloriam.

Quod ni mihi omnem eversa mens sapientiam
Expectorassent‚ et oculus, nunquam amplius
Iudicia in alium iudicassent talia.

450 Iam pervico animo, Iove sata, implacabili,
Me, cum iam in illos verterem infestam manum,
Repressit obiecta impotente insania,
In gregibus istis ut cruentarem manum.
Verum cachinnis nunc mihi illudunt, ubi

455 Fugere me nolente. cum Deus nocet,
Vel fortiorem evadere ignavo est facul.
Quid ergo faciam, quem disertim omnes Dei
Odere? quem odit omnis Achivum exercitus?
Et omnis odit Troia, et omne isthuc solum?

460 An domitionem ergo his relictis portubuS,
Solisque Atridis, trans et Aegeum parem?

Sed qua potis sim fronte Telamonem patrem
Contra obtueri? quomodo me inglorium,
Virtute cassum sustinebit cernere,

465 Quarum ipse rerum honoribus summis cluet?
Non sic abibit, non. quid ergo? an vir viro
Congressus ad Troum alta propugnacula
Clare oppetam aliquo facinore illustri edito?
Sed facerem Atridis rem bonam et gratissumam.

470 Non sic abibit. aliqua tentanda est via,

Qua iam senectis obsito membris patri
Profitear‚ haud hoc patre me ignavum satum.
Nam turpe longum postulat se vivere,

Cui nulla detur a malis interquies.

475 Nam quid habet in se volupe de die dies
Hinc summovens vitam, inde mortem promovens?
Nihili quidem hominem fecerim*x quem spes alit,
Vitamque vanis speribus lactat suam.

, Sed nempe pulchre vivere aut pulchre mori

480 Expetere honestis et viris verum est. tenes.
Ch. Aliena dicta haec te loqui nemo autumet

