⁵5

 

Sed comi non fas alienis cultibus illud[,]
Quod comit Pietas· cultibus ipsa suis.

19. In Eleqias Danielis Heinsii. -

Peste sophistarum, seclique afflata veneno,
Pieridum invisam turba reliquit humum.

Et tibi grata tamen coeptis audacibus, Heinsi,
In media surgunt carmina barbaria:

Queis sua postponat quem protulit Umbria vates:
Et quae Pelignus dixerit esse sua:

Non secli vitio primos moritura sub ortuS,
Sed doctas inter vivere certa manus.

Gratior ut namque est quam quas ver educat almum,
Quae medio Brumae sidere nata rosa est:

Sic magis hic foetuS, quam quos vetus edidit aetaS,
Virtutum hoc sterili tempore gratus erit.

20. In Poemata Dominici Raudii.
Si quos est olim, Baudi, mirata. vetustas
Dulcibus implentes docta theatra modis,
Emissi tenebris post secula multa poetae
Elysii linquant blanda vireta soli,
Ingeniique tui felicia pignora sumant
Versus, quos hilari non nisi fronte legent-z
Hos ratio alterutrum subiget, vel utrumque fateri,
Se didicisse tuos, te docuisse suos,

21. In Iani Dousae Echo.

Non sola Aonidum blandissima turba Sororum
Certat ad obsequium, maxime Dousa, tuum.
Addit se comitem, trepidisque supervenit Echo,

Sive haec ambitio, seu pietatis opus.
Sola tibi tacitoque tacet, loquiturque loquenti,
Ad domini voces prompta ministra sui,
Immortale sacris respondens carmen ab antriS,
Quae cum Pierio struxit Apollo choro.
Quid non divinum, quid non laudabile dicat,

