295

 

Dictum, profanumve in Deos effutia8‚
Nec insolescas, si vel ulli praenites
Virtute belli, sive vastis copiis.
Namque una tollit, una deprimit dies
Mortalium reS, et boni semper viri

Curae Deis sunt, contra at invisi mali.

Chorus.
Telamoniada‚ qui fundamina
Salaminis habes firma marinae:
Bene cum tibi fit, bene laetor.
Oum te inimico languere Iove
Differt Danaum fama maligna,
Mens mihi refugit, totusque tremo,
Trepida ut terrore columba.
Ut praeterita nocte tumultus
Nos famigerant rumore malm
Te pede rabido persultantem
Ubera prati praedatitias
Danaum pecudem,
Quae super ipsis fuerant reliquae,
Ferro vastasse cruento.
Talia fictis probra susurris
Omnium in aures spargit Ulysses.
Creditur illi: nec sine multa
Suada excipitur: suasus et ipse
Suasore magis strepit auditor,
Tua risu facta lacessens.
Qui magna petit corpora telo
Nullus aberrat. Dixerit in me
Quis tale, fidem nullus habebit.
Nam felices petit invidia.
At sine magnis ipsi parvi
Intutum arcis sunt praesidium.
Nam cum divite bene plebs rem gerit,
Dives cum plebe fovetur.
Verum talia sensa docere
Non possis corda supina.

130

135

140

145

150

155

1⁶9

