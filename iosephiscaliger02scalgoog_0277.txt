275

 

. Μηκέτι τις πτήὲειε. ζ(49)
Frustra aliquis paveat fera tela Cupidinis. Ille
Totum in me pharon-ae iam vacuavit onus. ·
Frustra etiam assultus alarum. Nam mihi postquam
hpositus pedibus pectora pressit Amor,
Firmus inhaerebit, stabilisque: neque inde facesset,
Quando in me pennas abscidit ille suas.

Οὔτε ῥόδον στεφάνων. ζ (50)
Ut rosa non minor est serto: sic vestibus ipsis
Non es, gemmatis reticulisve minor.
Candorique tuo baccata monilia cedunt,
Impexisque auri flava nitela comis.
Inde quidem rutilos hyacinthus fulgurat ignes,
Luminibus cedat sed tamen ipsa tuisf
Roscidulum decus oris, et emendata loquelae
Suada tuae, Veneris quid nisi cestus is est?
Cuncta haecme furiant. sed me solantur ocelliz
In quis spes sedes fixit amica suas.

Τὴν πρὶν ἐνεσφρήγισσεν. ζ(51)
Illa tui vultus quondam praesentis imago
. Quam prius in nostro pectore sculpsit Amor,
Expuitur tibi: me miseram: verum una decoris
Corde meo species stat mihi scripta tui.
Scilicet hanc Orco, hanc ostendam, barbare, Soli,
Criminis ut vindex Cressa sit urna tui.

Δηθὺνει Κλεοφάντις. ζ(52)
Ut cessat Cleophantis? adhuc iam tertia coepit
Lumine languidulo parca lucerna mori.
Ah pereat cordis sic flamma, ut flamma lucernae:
,Nec me pervigili torreat illa face.
Ah quoties Venerem iuraverat affore, primo
Vespere? nil homines, nil facit illa Deos.

18*

