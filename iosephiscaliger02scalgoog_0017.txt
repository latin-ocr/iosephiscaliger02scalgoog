13

 

Omnis ocius huc sua
Vota contribuat tibi,
Qui tuum thiasum colit,
Qui, Melisse, sititor est
Hippocrenidos undae.

Ambo contribuant suum
Carmen, inque vicem sibi
Serta mutua comparent
Filio celebris parens,
Filiusque parenti.

Tuque, quae semel edita
Prole mater es unius,
Mater alite cum bona
Vatis esto nec unius,
Nec parente minoris.

4. In tabellam depictae Dominae.

Cum dominam nostrae mentis memor aura retractat,
Praesenti absentem parva tabella refert.

Cum mentem artificis, cum miror imaginis umbram,
Illi hera par, vel par illa videtur herae.

Denique quodcunque est3 genius certissimus artis
Transformat sensus in sua signa meos.

Miraris, si quando mihi domina imperat absens?
Imperat haec etiam muta tabella mihi.

5. Ex Italico Petrarckae.

Lux aderat qua Sol ferrugine conditu-s atra'
Testatus Domini est funera acerba sui,
Qua perii: neque sub casses dilapsus, Aella‚

Sensi, luminibus captuS, Aella, tuis.
Nec mentem adieci bello, securus abibam.
Illa elementa mei prima fuere mali.
Cum mihi pacifico saevissimus hostis, inermi
Armiger, imbelli bellicus instat Amor3
Perque oculos cordi insinuat grassator apertos;
Qui modo sunt lacrimis ianua trita meis.

