118

 

Fabullus amplis latifundiis Lycum,

Nummis Fabullum foenerator Bracara,

Et hunc, et illum pisculentis provocat
Stagnis Alauda. Quantum habes omnis cupit
Habere, sed tu non habes quantum cupis.

32. Caput tenebris exerentes literas,
Quas longa curis excolit sensim dies,
Repente dirus Martis et Sophistices
Fugabit aestus non reversuras statim.
Morbi ingruentis est medela segnior,

Quam morbus. aevo crescit occulto nemus:
Puncto, sequacis ignis afflatu perit.

Vigore lento nostra crescunt corpora:
Statim labascunt. Tarda virtutum augmina
Cito opprimuntur, non reviviscunt cito.

33. Qui Grammatistas spiritu difflas tue,
Et summovere fascibus linguae soles
Criticos clientes literarum inertium:

Cur dignitatis ordinisque negligens

Tui, libellos Grammatistarum legis,
Sophiae medulla, docta Naturae schola,
culti Platonis educatus in sinu?

Ergo libelli, quos teris, te iudice,

Sunt aliquid, a te quum legantur, et magis
Te confitente, quam volente, sunt boni.
Doctrina magna est, quae placet nolentibus. Î‡

34. Philologomastix, et Sophista barbarae,
Sed iste nullis, ille paucis literis,

Hic veritatis osor, ille iurgii

Captatur, in nos tela distringunt sua,

Et nostra dictis scripta discerpunt malis.
Sed nos lacessunt plumbeis mucronibus.
Sophista, etis, quem praenotavi, sunt duo
Pari furore, dispari genio canes.

